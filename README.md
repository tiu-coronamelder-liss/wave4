# CoronaMelder evaluatie: Survey LISS panel – Wave 4

De [CoronaMelder app](https://github.com/minvws/nl-covid19-notification-app-design) is ontwikkeld door het ministerie van Volksgezondheid, Welzijn en Sport en wordt nu landelijk gebruikt in de strijd tegen het coronavirus. Om de adoptie van de app en de (intentie tot) opvolging van de in de app gegeven adviezen te onderzoeken en te verklaren wordt er een longitudinaal vragenlijstonderzoek uitgevoerd door Tilburg University via het LISS panel. In deze repository staan de scripts die zijn gebruikt om de data uit dit vragenlijstonderzoek te analyseren. Deze scripts hebben direct geleid tot een rapportage aan het Ministerie van Volksgezondheid, Welzijn en Sport, tevens terug te vinden in de map "Rapportage" in deze repository.
 
Het onderzoek is uitgevoerd door dr. ir. L.N. van der Laan, N.E. van der Waal, MSc, en J.M.S. de Wit, PDEng, allen verbonden aan Tilburg University.

## Eigenschappen van Wave 4
* Looptijd van de survey: 15 t/m 28 januari, 2021 (5 maanden na de landelijke lancering van de CoronaMelder)
* Aantal respondenten: 1368

## Instructies
Het analysescript is een R Markdown bestand, wat direct heeft geleid tot de rapportage zoals deze is gepubliceerd. Het bevat niet alleen de grafieken, tabellen en statistische analyses maar ook de begeleidende tekst. Het script is getest in R Studio versie 1.3.1093 (Windows), met R versie 4.0.3. Het script maakt gebruik van diverse externe libraries die via R Studio eenvoudig te installeren zijn. Het uitvoeren van het script (‘knitten’) leidt uiteindelijk tot een Word-document.
 
**Let op:** Het databestand is niet aanwezig in deze repository, dus het is niet mogelijk om het gehele analyseproces daadwerkelijk uit te voeren. De data zal, in lijn met de procedures van CentERdata op termijn beschikbaar komen via <https://www.lissdata.nl/>. Het hoofddoel van deze repository is om de analyses transparant en inzichtelijk te maken.

## Licentie
De intellectuele eigendomsrechten op dit werk rusten bij Tilburg University.